---
types: article
tags:
images: 
- news_images/smartHouse.jpg
layout: article
title: 'Πρόσκληση για συμμετοχή σε μελέτη με σκοπό την έγκαιρη διάγνωση της νόσου Alzheimer'
date: '2021-11-17T08:49:37+02:00'
---
<p>Το Εργαστήριο Γνώσης Πολυμέσων και Ανάλυσης Κοινωνικών Δικτύων του Εθνικού Κέντρου Έρευνας και Τεχνολογικής Ανάπτυξης (ΕΚΕΤΑ) σε συνεργασία με την Ελληνική Εταιρεία Νόσου Alzheimer και Συναφών Διαταραχών διεξάγουν μελέτη για ενήλικες άνω των 55 ετών που στόχο έχει την εύρεση νέων εργαλείων για την έγκαιρη διάγνωση της νόσου Alzheimer. Στο πλαίσιο της μελέτης, όσοι συμμετάσχουν σε αυτήν, θα πραγματοποιούν επίσκεψη (αυθημερόν) ή και διαμονή (για μία προαιρετική διανυκτέρευση) στην πλήρως εξοπλισμένη μονοκατοικία «Έξυπνο Σπίτι του ΕΚEΤΑ» το οποίο βρίσκεται στις εγκαταστάσεις του ΕΚΕΤΑ στη Θέρμη.</p>

<p>Στους συμμετέχοντες θα γίνει πλήρης νευροψυχολογική εκτίμηση των νοητικών λειτουργιών και νευρολογική εξέταση, εκμάθηση σωματικών ασκήσεων για βελτίωση της φυσικής και νοητικής δραστηριότητας καθώς επίσης και εξοικείωση με τις νέες τεχνολογίες.</p>

<p>Κατά τη διάρκεια της συμμετοχής η οποία θα διαρκεί περίπου έξι ώρες, θα πραγματοποιηθούν:</p>

<p>
– Εκτέλεση καθημερινών δραστηριοτήτων με φυσικό τρόπο (π.χ. μαγείρεμα, ύπνος) και καταγραφή από αισθητήρες κίνησης, χρήσης συσκευών και φορητών αισθητήρων.<br>
– Καθοδήγηση για ήπια σωματική δραστηριότητα, χαλάρωση και αυτοσυγκέντρωση, με τη χρήση φορητών αισθητήρων.
Οι ενδιαφερόμενοι μπορούν να συμμετάσχουν στη μελέτη με ή χωρίς συνοδό.
Η συμμετοχή είναι εντελώς δωρεάν.</p>

<p>Οι πρώτες επισκέψεις στο «Έξυπνο Σπίτι» θα ξεκινήσουν στις 22/11/2021 και θα ολοκληρωθουν στις 23/12/2021. Η συμμετοχή είναι εντελώς δωρεάν, ενώ όσοι επιθυμούν μπορούν να προσέλθουν με συνοδό. Εκδήλωση ενδιαφέροντος και πληροφορίες: Δρ. Ιουλιέττα Λαζάρου, ψυχολόγος, κλινική ερευνήτρια, στα τηλέφωνα 2311257739 και 6942916623.</p>
