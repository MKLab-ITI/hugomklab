---
types: article
tags:
images: 
- field/image/
layout: article
title: Η εκπαίδευση στα χρόνια του κορονοϊού μέσω τρισδιάστατων εμπειριών
date: '2020-04-06T08:49:37+02:00'
---
<p>
Tο εργαστήριο «Γνώσης, Πολυμέσων και Κοινωνικών Δικτύων» (<a href="https://mklab.iti.gr">MKlab</a>) του Εθνικού Κέντρου Έρευνας και Τεχνολογικής Ανάπτυξης (ΕΚΕΤΑ) αναπτύσσει τρισδιάστατες εφαρμογές και εκπαιδευτικά παιχνίδια που παρέχονται δωρεάν και μπορούν να αποτελέσουν μια δημιουργική, εναλλακτική απασχόληση στις δύσκολες αυτές στιγμές που όλοι βιώνουμε.
</p>
<h3>1. Πάρκο της Αιολικής Ενέργειας “Wind Energy Lab”</h3>
<p>
Μια εφαρμογή προσομοίωσης για την κατασκευή και διαχείριση πάρκων αιολικής ενέργειας που απευθύνεται σε παιδιά του δημοτικού σχολείου.<br/>
<img src="https://mklab.iti.gr/files/field/image/mklab-vr-1.jpg" />  
Το εικονικό εργαστήριο δίνει στα παιδιά τη δυνατότητα να φτιάξουν και να διαχειριστούν το δικό τους πάρκο αιολικής ενέργειας μελετώντας τους παράγοντες που επηρεάζουν το κόστος και το κέρδος που έχει ένα τέτοιο πάρκο κατά τη διάρκεια ενός χρόνου. Η εφαρμογή είναι διαθέσιμη δωρεάν στον ιστότοπο <a href="http://www.envisage-h2020.eu/virtual-labs/">http://www.envisage-h2020.eu/virtual-labs/</a> και είναι προσβάσιμη από laptop μέσω Mozilla Firefox ή Chrome 64 bit με ελάχιστη απαίτηση τα 3 GB RAM.
</p>
<br/>
<h3>2. Εικονικό εργαστήριο Χημείας</h3>
<p>
Μια τρισδιάστατη εμπειρία περιήγησης σε ένα εικονικό εργαστήριο Χημείας για τους μαθητές των πρώτων τάξεων του Γυμνασίου.<br>
<img src="https://mklab.iti.gr/files/field/image/mklab-vr-2.jpg" />    
Κάθε μαθητής έχει τη δυνατότητα να συναρμολογήσει βασικά μόρια από άτομα σε μίνι παιχνίδια εντός της εικονικής εμπειρίας, π.χ. νερό, μεθάνιο, αιθυλική αλκοόλη και παρόμοια. Η εφαρμογή είναι διαθέσιμη δωρεάν στον ιστότοπο <a href="http://www.envisage-h2020.eu/virtual-labs/">http://www.envisage-h2020.eu/virtual-labs/</a> και είναι προσβάσιμη από laptop μέσω Mozilla Firefox ή Chrome 64 bit με ελάχιστη απαίτηση τα 3 GB RAM.
</p>
<br/>
<h3>3. Ένα εικονικό μουσείο Ανθρωπολογίας</h3>
<p>
Παράθεση στο κοινό της συλλογή οστών του Ανθρωπολογικού Τμήματος του Πανεπιστημίου John Moore του Liverpool.<br>
<img src="https://mklab.iti.gr/files/field/image/mklab-vr-3.jpg" />    
Ανθρώπινα οστά των Μεσαιωνικών χρόνων και της προ-Βικτωριανής εποχής σαρώθηκαν και τεκμηριώθηκαν με εικόνες, βίντεο και κείμενα, ώστε να αποτελέσουν χρήσιμο υλικό για την εκπαίδευση στην Αρχαιολογία και την Ανθρωπολογία. Η εμπειρία είναι διαθέσιμη δωρεάν στον ιστότοπο <a href="http://digiart-project.eu/2019/01/anthropology-virtual-museum-experience-ljmu-skeleton-collection/">http://digiart-project.eu/2019/01/anthropology-virtual-museum-experience-ljmu-skeleton-collection/</a> ως εκτελέσιμο αρχείο 1.6GB. Απαιτήσεις: 5 GB ελεύθερος χώρος;  8 GB RAM; Windows 10;  Κάρτα γραφικών τελευταίας πενταετίας; CPU i5 τελευταίας πενταετίας. Δεν απαιτεί γυαλιά εικονικής πραγματικότητας.
</p>
<br/>
<h3>4. Eικονική περιήγηση στο Σπήλαιο της Σκλαντίνα</h3>
<p>
Μια VR εκδρομή στο νότιο τμήμα του Βελγίου, στους πρόποδες των Αρδέννων.<br>
<img src="https://mklab.iti.gr/files/field/image/mklab-vr-4.jpg" />    
Η εφαρμογή μεταφέρει τον χρήστη εντός και εκτός του σπηλαίου το οποίο είναι πιστή ανακατασκευή του πραγματικού μέσω της τεχνολογίας της φωτογραμμετρίας δηλαδή της αυτόματης αναπαραγωγής του χώρου μέσω φωτογραφιών. Χρειάστηκαν περίπου 5000 φωτογραφίες από επίγειες κάμερες και drones για να κατασκευαστεί το μοντέλο όπως φαίνεται στην παρακάτω εικόνα. Εικονικοί επιστήμονες εντός της εφαρμογής αφηγούνται τα γεγονότα 50.000 χρόνων όπως τη ζωή ενός κοριτσιού Νεάντερταλ που βρέθηκε εντός της σπηλιάς. Η ψηφιακή εμπειρία είναι διαθέσιμη δωρεάν στον ιστότοπο <a href="http://digiart-project.eu/2019/01/virtual-cave-experience-scladina-cave/">http://digiart-project.eu/2019/01/virtual-cave-experience-scladina-cave/</a> ως εκτελέσιμο αρχείο μεγέθους 1.3GB. Απαιτήσεις: 5 GB ελεύθερος χώρος; 8 GB RAM (προτείνεται 16 GB); Windows 10; GPU: 970M NVidia ή μεταγενέστερη; γυαλιά εικονικής πραγματικότητας Oculus Rift.
</p>
<br/>
<h3>Εμπειρίες υπό κατασκευή</h3>
<h3>5. Κοινωνική εμπειρία εκπαίδευσης</h3>
<p>
Μια εμπειρία εικονικής πραγματικότητας πολλών χρηστών ταυτόχρονα που επιτρέπει την κοινωνική αλληλεπίδραση και τη μάθηση.<br>
<img src="https://mklab.iti.gr/files/field/image/mklab-vr-5.jpg" />    
Σκοπός της εμπειρίας είναι η παροχή άτυπης και τυπικής εκπαίδευσης μέσω του πολιτισμού με την παράλληλη κοινωνική αλληλεπίδραση. Ένα παράδειγμα φαίνεται στην παρακάτω εικόνα, όπου έχει δημιουργηθεί ένας εικονικός χώρος για την εκμάθηση της ιστορίας του Μεγάλου Αλεξάνδρου για την Ιστορία της Δ’ Δημοτικού. Στο πλαίσιο της αξιολόγηση της εμπειρίας μπορείτε να δηλώσετε συμμετοχή ως δοκιμαστές (beta testers) δίνοντας τα στοιχεία σας (ονοματεπώνυμο, ιδιότητα, ηλικία) στο ακόλουθο email: ververid@iti.gr
</p>
<br/>
<h3>6. «ΕΠΑΝΑΣΤΑΣΙΣ-1821»</h3>
<p>
Εικονικό μουσείο εμπλουτισμένο με βιωματικές εμπειρίες εικονικής πραγματικότητας για τα γεγονότα της Επανάστασης του 1821. <br>
<img src="https://mklab.iti.gr/files/field/image/mklab-vr-6.jpg" />    
Η ψηφιακή εφαρμογή θα είναι διαθέσιμη μέσω γυαλιών εικονικής πραγματικότητας και θα παρουσιαστεί το 2021 στο πλαίσιο της επετείου από τα 200 χρόνια της Ελληνικής Επανάστασης.
</p>


